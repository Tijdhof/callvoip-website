---
title: Handleiding Gespreksopname / Call Recording
weight: 
description: ''
images: []
pdf: http://www.simmpl.nl/downloads/Simmpl_handleiding_Call-Recording.pdf

---
De Simmpl telefooncentrale biedt de mogelijkheid om gesprekken op te nemen.  
Het opnemen van telefoongesprekken kan wenselijk zijn uit oogpunt van:

* Controle van klanttevredenheid
* Training, opleiding en evaluatie
* Wettelijke verplichtingen
* Contractuele afspraken / SLA met een opdrachtgever

In deze handleiding leest u hoe u gespreksopname kunt inschakelen en hoe u de opgenomen gesprekken kunt downloaden.   
Als u gespreksopname gebruikt worden ook gesprekken opgenomen die u voert met de Qaller Smartphone App.

Aan het gebruik van gespreksopname zijn de volgende kosten verbonden:  
![](https://res.cloudinary.com/callvoip/image/upload/v1565352588/features-7_xoo5gr.png)Meer weten of hulp nodig? callvoip@callvoip.nl | 050 820 00 00.

<h3>Inschakelen gespreksopname voor een bestaande gebruiker</h3>

1. Klik in de menubalk aan de linkerkant in het scherm op \[**instellingen**\]
2. In de lijst \[**selecteer gebruikers**\] is het mogelijk om gebruikers te selecteren door op het plusje te klikken
3. De toegevoegde gebruiker verschijnt in de linker kolom.  
   Als default wordt gespreksopname-status \[**wanneer gewenst**\] geactiveerd
4. Vervolgens is het mogelijk per gebruiker een gespreksopname-status te selecteren.  
   Zie de lijst met gebruikers rechts in het scherm en druk op de opname-button:  
   ![](https://res.cloudinary.com/callvoip/image/upload/v1565352850/features-8_xxyggd.png)

<h3>Uitschakelen gespreksopname voor een bestaande gebruiker</h3>

Het uitschakelen van gesprekopname voor een medewerker doet u door de medewerker met het kruisje uit het overzicht te verwijderen.  
![](https://res.cloudinary.com/callvoip/image/upload/v1565352945/features-9_vhmijq.png)

<h3>Instellen gespreksopname voor bestaande gebruikers</h3>

Voor **bestaande** **gebruikers** kunt u de opname-functie ook in het gebruikersprofiel instellen. Ga in de menubalk naar de gebruikers, kies aan de rechterzijde het instellingsicoon om het gebruikersprofiel te openen en stel de gespreksopname drop-down naar uw wensen in, en kies \[**Opslaan**\] om de keuze vast te leggen:

* **Nooit**: Bij deze optie worden er geen gesprekken opgenomen
* **Altijd**: Alle gesprekken worden opgenomen voor de gekozen gebruikersaccount
* **Wanneer gewenst**: Via een opgegeven code kan tijdens een gesprek de gespreksopname worden in en uitgeschakeld

![](https://res.cloudinary.com/callvoip/image/upload/v1565353149/features-10_hpv3yd.png)

<h3>Archivering van uw gespreksopname</h3>

Bij deze schuifbalk kunt u instellen hoelang u de gesprekken wilt bewaren. Dit kan vanaf 7 tot 180 dagen. De default bewaartijd-instelling is 7 dagen; u kunt dit zelf aanpassen.  
Het is mogelijk om de bewaartermijn te wijzigen; deze geldt voor alle opgenomen gesprekken, ook gesprekken die u eerder al heeft opgenomen en waarvoor u toentertijd een andere bewaartermijn actief had. Als u de slider wijzigt, start de nieuwe bewaartermijn (bv. 30 dagen) met ingang van de dag van wijziging.

**NB**: de bewaartermijn heeft betrekking op de hoeveelheid dagen dat u de files op Simmpl kunt terugvinden en kunt downloaden. Gedurende de bewaartermijn kunt u de gesprekken (.mp3 audioberichten) downloaden en uiteraard kunt u ze op uw eigen netwerk onbeperkt bewaren.  
![](https://res.cloudinary.com/callvoip/image/upload/v1565353361/features-12_aoaqhj.png)

<h3>Shortcode voor het in en uitschakelen van gespreksopname tijdens een lopend gesprek</h3>

In het veld snelcode kunt u een code opgeven om tijdens een lopend gesprek de gespreksopname aan en uit te zetten. De code moet bestaan uit een sterretje en een cijfer, bijvoorbeeld  
![](https://res.cloudinary.com/callvoip/image/upload/v1565353256/features-11_op02cb.png)

<h3>Gesprekken beluisteren</h3>

Als tijdens een gesprek een opname is gemaakt is deze terug te vinden in menu \[**rapporten**\].  
Achter het gesprek verschijnen aan de rechterzijde twee buttons:

* met de linker button kunt u het gesprek afspelen en beluisteren (boxen nodig)
* met de rechter button kunt u het opnamebestand downloaden

![](https://res.cloudinary.com/callvoip/image/upload/v1565353501/features-13_wxesu5.png)

U kunt gespreksopnamen niet verwijderen. Als u een gebruiker uit de lijst met actieve opname-gebruikers verwijdert, dan blijven de opgenomen bestanden bestaan. U kunt gespreksopnamen downloaden om deze zelf te archiveren.  
  
**Nieuw**: bij een bewaartijd van 180 of 365 dagen kunt u opgenomen gesprekken als batch per maand voor de hele organisatie downloaden. U kunt dit aanzetten in de instellingen. U kunt per maand een link gemaild krijgen die naar een ZIP-file gaat met daarin alle opgenomen gesprekken. 

<h3>Juridische aspecten bij het opnemen van gesprekken</h3>

Bij het gebruik van de gespreksopname-feature zijn juridische aspecten van kracht.  
Zo dient u te allen tijde aan de beller aan te geven dat u gesprekken opneemt.  
Ook als u deze enkel gebruikt voor eigen (trainings-)doeleinden.  
<a href="http://www.auditio.nl/auditio-paul-harts-juridische-aspecten-van-kwaliteitsmonitoring2007.html" target="_blank">Meer informatie</a>