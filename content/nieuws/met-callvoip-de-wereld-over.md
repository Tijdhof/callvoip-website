---
title: Met Callvoip de wereld over…
description: 'Callvoip klanten over de grens. Nomadische telefonie en meer en waarom
  dat bij Callvoip heel handig is. '
images: []
featured: false
hideinsearch: false
hideingoogle: false
hidesocialshare: false
image_uitgelicht: "/v1638194010/callvoipmap_hgju0k.png"
hero:
  image: ''
  mobile: ''
  link: ''
  disable_image_on_mobile: false
author: ''
date: 
url: "/nieuws/callvoipwereldwijd/"
contactpersoon: []
categories: []
tags: []
type: ''

---
‘Waar gaat dit artikel nu weer over?’ zou je kunnen denken. Gaat mijn persoonlijke, kleinschalige maar grootse telefonieprovider internationaal? Worden ze een groot, corporate bedrijf waar ik dan toch een nummertje ga worden in plaats van een mens?

Geen zorgen! Wij blijven jou als klant het belangrijkst vinden en we gaan ook niet naar de beurs of andere wilde plannen. We willen het eens hebben over een deel van jullie, onze klanten, dat het locatie-onafhankelijke karakter van onze dienst maximaal gebruikt.

**Minimale eisen, maximale vrijheid**

Weet je wat je eigenlijk, naast dat je bij ons klant bent, nodig hebt om te kunnen bellen? Een toestel op je bureau? Een vaste locatie? Nee hoor, feitelijk is het enige wat je nodig hebt een apparaat met internettoegang, een microfoon en speaker. Dat kan natuurlijk van alles zijn: een smartphone heeft alles in zich, een laptop (al dan niet met headset) ook, net als een vast toestel of een PC met headset. Die laatste 2 heb je alleen niet altijd in je broekzak ;-)

Internettoegang heb je op veel plekken wel, ook over de grens. Op onderstaande kaart (bron: [Wikipedia](https://nl.wikipedia.org/wiki/Internet)) die alweer 5 jaar oud is, valt te zien dat je alleen op Antarctica en in centraal Afrika wel eens lastig een verbinding zou kunnen vinden.

![](https://res.cloudinary.com/callvoip/image/upload/v1637239393/InternetPenetrationWorldMap_iywvug.svg)

Dus neem je laptop, smartphone en headset mee in je handbagage, zoek een plek met internet en je kunt bellen met onze dienst!

**Nomadische telefonie**

Na de opkomst van VoIP telefonie alweer een hele tijd geleden, ontstond al snel het besef dat je met deze techniek niet meer plaatsgebonden bent. Kort gezegd: er is geen noodzakelijk verband tussen de toegangslijn en het telefoonnummer zoals dat bij traditionele telefonie wel het geval was: jouw vaste telefoonnummer was gekoppeld aan een draad die jouw pand binnenkwam. Het was dan ook letterlijk een ‘vaste lijn’ ;-) Maar nu niet meer...

Het locatieonafhankelijk bellen via VoIP wordt ook wel nomadische telefonie genoemd. Je kunt er bijvoorbeeld voor kiezen om als ZZP’er met een campertje door Europa te toeren voor een jaar en toch met je vaste nummer bellen en gebeld worden en zo contact houden met je opdrachtgevers. Dus geen gedoe met simkaarten voor elk land, wisselende telefoonnummers en internationale tarieven. Simpelweg inloggen en bellen terwijl je op je klapstoel uitkijkt over de Middellandse Zee.

Andere toepassingen zijn bijvoorbeeld mensen die overwinteren aan een Spaanse Costa en daar gewoon verder werken en een toestel inpluggen. Of gewoon via interne nummers met je collega’s bellen tijdens dat congres in Amerika. Zolang er internet is, kun je bellen! En betaal je geen torenhoge internationale tarieven!

**Nomadische Callvoipklanten**

Verrassing! Of misschien na deze inleiding niet meer zo’n grote verrassing ;-) Niet al onze klanten die jou bellen met een vast, Nederlands nummer zitten daadwerkelijk binnen de landsgrenzen van de Nederlandse staat!

Zo kan op een mooie dag je telefoon overgaan met in beeld een 020 nummer. Amsterdam, denk je dan natuurlijk meteen. Maar onze klant Hyper Talented zal op dat moment eerder uitkijken over de Eiffeltoren dan over de Dam. Zie ook onderstaand kader.

Of misschien ken je het gevoel dat je aarzelt te bellen naar die camping in het buitenland met dat internationale nummer met hoge kosten? Niet bij Callvoip klant Camping Du Nord in Luxemburg: je belt hen met lokaal tarief op een regionaal nummer uit Dieren.

Of neem Wonen Limburg: zij wilde een paar maanden reizen, maar wel gewoon doorwerken terwijl ze duizenden kilometers verderop is. Dus neemt ze een laptop met Webcalls en een headset mee en kan overal met haar 0475 nummer bellen en gebeld worden.

We kunnen nog wel even doorgaan: klanten met een huis in het buitenland die dan weer daar, dan weer in Nederland zijn zonder dat bellers daar iets van merken. Of bedrijven die in meerdere landen actief zijn maar alle inkomende, internationale telefoontjes in Nederland afhandelen, ongeacht het gebelde nummer.

<p style="border:3px; border-style:solid; border-color:#000000; padding: 1em;">
<img src="https://res.cloudinary.com/callvoip/image/upload/v1638190782/50cc3204-6930-49f3-a1ad-8418df365994_t0ay61.jpg" style="float:right; padding:5px" width="250px">Karel-Oscar heeft een internationaal recruitment agency genaamd HyperTalented en is spreker over sales en business development in Europa. Hij woont in Parijs en reist vaak tussen Nederland en Frankrijk. Zijn team zit in Parijs. Echter hebben zij ook het remote werken omarmt en door het gemak van de Qaller App van Callvoip kunnen ze direct en overal werken. In een interview met Karel-Oscar geeft hij aan hoe hij door Callvoip veel tijd heeft kunnen winnen.<br><br>
<b>“ We hebben geïnvesteerd in goede heatsets en het team heeft de app op zijn telefoon, het gebruik is simpel en de kwaliteit is subliem, we hebben ons CRM gekoppeld en hierdoor kan ik ook precies de performance van mijn team bekijken en mocht er iets zijn dan zijn Marieke of Robert altijd snel bereikbaar. “<br>--- Karel-Oscar, HyperTalented</b></p>

![](https://res.cloudinary.com/callvoip/image/upload/v1638194010/callvoipmap_hgju0k.png)

**Andersom: in Nederland bellen met een niet Nederlands nummer**

Waar de nomadische bellers over de hele wereld zijn en bellen met hun Nederlandse vaste nummer, zijn er ook mogelijkheden om het andersom te doen. Misschien heb jij wel een kleine vestiging of zelfs alleen een vertegenwoordiger in België of Duitsland. Voor klanten uit die landen is een nummer in het betreffende land wel zo professioneel, maar misschien wil je de daadwerkelijke telefoongesprekken wel bij je Nederlandse klantenservice afwikkelen.

Ook dit kun je oplossen met onze telefonie. Een +32 nummer uit België bijvoorbeeld hoeft namelijk net zo min in België te rinkelen als een Nederlands nummer binnen Nederland. Je Nederlandse klantenservice kan dus de telefonische support van je Belgische vertegenwoordiger makkelijk waarnemen. En met een zgn. Prefix of een handig keuzemenu kunnen we er voor zorgen dat bij de medewerkers meteen duidelijk is via welk nummer zo’n telefoongesprek binnenkomt.

**Callvoip overal: waarom het handig is.**

Waarom zijn onze klanten blij met onze dienst bij hun internationale ondernemingen? We sommen even kort de handigste functionaliteiten op voor de nomadische telefonie gebruiker:

* Webcalls - bel met je laptop of PC
* Qaller - bel met je smartphone
* 2 step authenticatie: log overal ter wereld veilig in
* Cloud centrale: overal ter wereld toegankelijk voor aanpassingen

Met deze korte lijst plus al het andere wat we te bieden hebben ben je volledig locatieonafhankelijk. Of je nu wilt thuiswerken of nomadisch bellen, het kan allemaal! We denken graag mee bij jouw internationale vraagstukken!