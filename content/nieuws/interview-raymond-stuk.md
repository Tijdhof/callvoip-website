---
title: Interview Raymond Teigeler - AVM
description: ''
images: []
featured: false
hideinsearch: false
hideingoogle: false
hidesocialshare: false
image_uitgelicht: ''
hero:
  image: ''
  mobile: ''
  link: ''
  disable_image_on_mobile: false
author: ''
date: 
url: interview-raymond
contactpersoon: []
categories: []
tags: []

---
#### Wie zijn jullie en welke producten / diensten leveren jullie?

AVM is in 1986 opgericht in Berlijn door een 4-tal studenten opgericht en die zijn nog altijd aandeelhouder. Het begon met de webshop die in eerste instantie met XS4ALL klanten die via de shop Fritz-producten konden kopen. Destijds waren de belangrijkste producten modem-routers die gebruikt werden door de providers. Uiteindelijk werden deze door de jaren heen opgevolgd door diverse innovatieve nieuwe productlijnen van Fritz. 

#### Wat is jullie rol als onze partner en waarin verschilt onze samenwerking tov andere partnerschappen in onze business? Waarin onderscheiden wij ons in ons partnerschap?

 We hebben onderhand een jarenlange samenwerking lopen met jullie van Callvoip. Jullie kennen de producten van Fritz gewoon erg goed in vergelijking met andere partijen. Dit gegeven maakt ons partnerschap optimaal succesvol qua kwalitatief aanbod naar onze gezamenlijke klanten toe. Er bestaan weinig andere partners die doen wat jullie doen. Wanneer er in Nederland nieuwe producten worden ingevoerd zijn jullie de partij om hiermee aan te vangen. Een soort voortuin zeg maar om te zien welke Fritz-producten goed en minder goed lopen. Daarnaast heerst er binnen onze samenwerking een gezellige sfeer. Het is altijd een soort thuiskomen wanneer wij jullie bezoeken. Soms roepen we gekscherend; “We moeten op zoek naar een tweede of derde Callvoip voor nog meer Nederlands succes!”.    

#### Hoe kan een partner als wij waarde toevoegen aan jullie producten en diensten?

Door naast de producten goede service en adequate kennis aan te bieden aan de klanten. Zoals de nieuwsbrieven die jullie sturen met relevante kennis over bijvoorbeeld nieuwe producten van Fritz. Deze marketingactiviteit maakt merkbaar het verschil wat betreft het vergroten van het bereik en het optimaliseren van verkoop aan Fritz-gebruikers. Een enorme toegevoegde waarde in vergelijking met andere partners. 

#### We werken al lang samen, wat zien jullie als grootste voordeel van onze langdurige samenwerking? 

Je weet gewoon wat je aan elkaar hebt. Er is sprake van veel vertrouwen in elkaars werkwijze en visie, waardoor je optimale service en kwaliteit kan bieden aan de eindgebruiker. Je snapt elkaar simpelweg waardoor je vaak aan één woord genoeg hebt. Dat werkt bijzonder prettig en efficiënt.  

#### Terugblik op 2020; een raar/bijzonder jaar…

**Hoe kijken jullie over het algemeen terug op dit jaar?**

Dit  jaar was natuurlijk heel vreemd doch enorm succesvol. In het begin dachten we;  “Waar gaat dit heen?”. Maar ineens explodeerde de distributie met werkelijk pallets vol producten.   

**Wat was het effect van Corona op de vraag naar de producten/diensten?**

Mensen moesten noodgedwongen thuiswerken en hadden vanzelfsprekend goede wifi nodig. Een gegeven dat overduidelijk verband hield met de explosieve vraag naar onze Fritz-producten. Normaal staan wij veel op balangrijke beurzen en andere soortgelijke events. Dit kan nu natuurlijk even niet. Toch had onze verkoop hier niet onder te leiden en bleef de vraag naar onze producten zoals eerder gezegd alleen maar stijgen. 

**Heeft het innovatie ook versneld?** 

Nee, dit is redelijk hetzelfde gebleven. Wellicht is onze focus op nieuwe en/of innovatieve marketing-activiteiten ietwat verschoven. 

**Wat voor invloed had Corona op jullie eigen team (thuiswerken) en had het invloed op bijvoorbeeld de snelheid van ontwikkelingen en de productie?**

We zijn juist in Corona-tijd gaan uitbreiden in ons team. We hadden een extra buitendienst-medewerker aangenomen aan het begin van dit ‘Corona-tijdperk’. Die leerden door deze onvoorziene omstandigheden helaas wat later in fysieke zin kennen. Dat was best wel een vreemde situatie. 

**Als jullie de de balans opmaken: wat ging er dit jaar beter, en wat minder?**

De omzet steeg en onze naamsbekendheid zat daarmee ook flink in de lift dus dat is goed. Wat minder ging was het persoonlijke contact met collega’s en klanten/partners, dus dat was wel wennen. 

**Hoe zien jullie de komende periode tegemoet voor de korte en lange termijn?**

Heel erg positief. We breiden ons team zelfs weer uit met 2 extra krachten. Daarnaast blijven we werken aan ons marktaandeel en het vergroten van onze naamsbekendheid. We zijn al best bekend maar nu is het zaak om consistent te blijven bouwen aan ons merk en om ons nog beter op de kaart te zetten. We wensen in de breedte ons klantenbestand uit te breiden via alle beschikbare online- en offline kanalen. 

**Wat blijft er en wat zou weer anders kunnen worden?**

We kunnen hopelijk straks weer lekker op pad om het persoonlijke contact met al onze gewaardeerde partijen te mogen hervatten. 

 

#### AVM is de grootste leverancier in Duitsland. Hoe kijken jullie naar de toekomst met het oog op bijvoorbeeld een online concurrent als Amazon?

Amazon is onze nr. 1 partner in Duitsland. We kennen ze dus goed. Voor ons in Nederland zal Amazon niet echt een directe concurrent zijn. We zitten niet echt in dezelfde markt. 

#### Vooruitblik met het oog op gezamenlijke kansen in onze samenwerking

**Hoe ervaren jullie onze vormgeving aan jullie producten en diensten op onze website, diverse documentatie, het klantcontact en onze marketing via diverse media?**

Wij ervaren al deze zaken als bijzonder goed. We zouden in de toekomst onze gezamenlijke, directe klanten nog beter kunnen bedienen in service en kennis. Nog beter informeren en ze nog meer bieden dan we nu al doen. We kunnen met jullie al heel specifiek/gericht producten aanbieden aan die gezamenlijke klant, maar dit kan wellicht nog scherper en beter. Je bent tenslotte nooit klaar en we kunnen altijd schaven. Ook kunnen we andere dingen proberen vanwege onze kennis en specifieke database aan klanten. Zoals try-outs met nieuwe productlijnen enzovoorts.  

 

#### Krijgen jullie van ons ook nuttige input terug om de producten en diensten verder te ontwikkelen?

Jullie spreken regelmatig met onze support-afdeling en als daarbij via jullie boven water komt dat ergens een foutje in is geslopen, dan wordt dit adequaat aangekaart en zo verholpen. We hebben veel aan jullie input en contact met klanten.  

####  Wens of boodschap voor onze gezamenlijk klanten

**Hebben jullie nog een eindejaars-boodschap of wens voor onze gezamenlijk klanten voor 2021?**

 

Dat het een heel mooi en succesvol jaar mag worden. Dat jullie en jullie klanten veelvuldig mogen genieten van onze producten en service en blijf vooral verbonden.