---
title: Overstappen van telecomprovider? Zij gingen jou voor..
description: ''
images:
- "/v1600778739/dc6cb1c4-0b19-4111-878c-902b427427b8_cd79cq.jpg"
featured: false
hideinsearch: false
hideingoogle: false
hidesocialshare: false
image_uitgelicht: "/v1600778739/dc6cb1c4-0b19-4111-878c-902b427427b8_cd79cq.jpg"
hero:
  image: ''
  mobile: ''
  link: ''
  disable_image_on_mobile: false
author: ''
date: 2020-09-21T22:00:00+00:00
url: overstappen-interview
contactpersoon: []
categories: []
tags: []
type: ''

---
Ken je dat als ondernemer? Je zit bij een (grote) telecomprovider en de ‘samenwerking’ loopt niet naar wens. Je voelt je niet serieus genomen en wordt veelal van het kastje naar de muur gestuurd als het gaat om belangrijke, specifieke vraagstukken. Wat je zoekt is persoonlijke aandacht en service op maat en liefst van een vaste medewerker met verstand van zaken.

Na lang twijfelen wil je nu overstappen naar een andere en wellicht kleinere aanbieder van zakelijke telefonie en internet. Maar is dit slim en krijg je er achteraf geen spijt van? Het gras is tenslotte altijd groener bij de buren. Ons antwoord hierop luidt vanzelfsprekend; waarom heb je niet direct voor een partij als wij gekozen? Toch laten wij liever blije klanten van Callvoip voor ons spreken. Door middel van leuke praktijkcases. Dan is het tenminste echt en herkenbaar.

![](https://res.cloudinary.com/callvoip/image/upload/v1600778739/dc6cb1c4-0b19-4111-878c-902b427427b8_cd79cq.jpg)

### Praktijkcase in interviewvorm met ‘Bij Alex, brillen & contactlenzen’

<b>Wat betrof het vraagstuk waarom je voornemens was om te switchen van telecomaanbieder Alex?</b>

Ik ben wat jaren geleden simpelweg gaan zoeken naar een provider omdat ik mijn telefonie wilde professionaliseren. Dan kom je online snel uit bij de welbekende, grote partijen. Hun aanbod werkt in feite prima, maar als je ergens niet uitkomt krijg je geen adequate ondersteuning. Hier heb ik 2 jaar mee geworsteld, veel geld uitgegeven en weinig voor teruggekregen. Kortom, tijd voor iets anders.

<b>Waar was/ben je naar op zoek als het gaat om een zakelijke telecomprovider en hoe kwam je bij Callvoip uit?</b>

Ik zocht naar een telecomprovider die meer in de buurt zit, makkelijk en snel aanspreekbaar is en mijn vragen serieus en betrokken neemt, door er gezamenlijk naar te kijken en direct de juiste oplossing op maat aanreikt. Ik kwam bij jullie uit doordat een partner van jullie, genaamd Remco Tauran, jullie aanbod en werkwijze adviseerde. Ik ken hem toevallig en vertrouwde op zijn kennis en oprechte enthousiasme dat jullie mij konden helpen.

<b>Wat verwacht je van een goede zakelijke telecomprovider?</b>

Ten eerste moet het internet ‘goed’ zijn. Geen storingen en snel. Vervolgens dient de telefonie slim geregeld te zijn. Als je dan in mijn geval als jong bedrijf gaat groeien, verwacht ik dat een zakelijke telecomaanbieder daarin meedenkt en aanbieden om samen met mij te kijken naar de mogelijkheden die er zijn. Zodat deze mij helpen om zonder zorgen en tegenslagen verantwoord door te kunnen groeien. Het gaat om de vertaalslag die een kleinere partij als jullie makkelijk kunnen maken, plus de persoonlijke aandacht en bepalen wat het beste bij mij past. De bekende providers zijn daar simpelweg te groot voor.

<b>Hoe heb je de implementatie van jouw afgesproken pakket ervaren en onze begeleiding daarin?</b>

Misschien is mooi praktijkvoorbeeld om aan te halen dat ik belde met mijn voormalige grote provider. Je komt in zo’n klantenservice-omgeving terecht en moet eerst doorgeschakeld worden. Vervolgens krijg je te horen: “Sorry meneer maar u bent een zakelijke klant en belt nu met de particuliere afdeling.”. Dat betekent alweer ophangen en opnieuw bellen dus dan begint het bij mij al een beetje te kriebelen. Daarop begint alles weer van voren af aan m.b.t. je gegevens doorgeven. Dan kom je uiteindelijk op de juiste afdeling terecht en is het antwoord op de vraag: “Ja, daarmee kunnen we u helaas niet helpen meneer. Dat moet u eigenlijk zelf gaan doen.

Het voordeel van Callvoip is dat ik druk op de knop en ik word online geholpen. Als ik bel krijg ik Marieke aan de lijn die me haarfijn door het systeem loodst en op elke vraag een antwoord heeft. “We gaan het samen doen.”; waren haar eerste woorden. Dit maken jullie waar en dat is jullie grote kracht.

<b>Bij Callvoip vinden wij het van belang dat onze klanten vrije keuze hebben mbt het zelfstandig verbinden met onze online telefooncentrale of met onze support. Hoe ervaar je dit als nieuwe klant? </b>

Nou ja, ik weet niet beter omdat ik nog niet zo lang klant ben. Maar ik hou erg van jullie directe aanpak en jullie flexibiliteit wat betreft het meedenken in mijn ondernemerschap. Bel ik ‘s avonds omdat er toevallig dan een geschikt moment is, dan word ik snel te woord gestaan door jullie en kijken we hoe zaken kunnen worden geregeld.

<b>Is er iets wat je expliciet zou willen benoemen/uitlichten tav de verschillen tussen verschillende telecom-providers?</b>

Ik kan dat in een woord samenvatten; persoonlijk.

<b>Wat zijn denk jij in brede zin goede ontwikkelingen binnen de zakelijke telecommarkt en wat niet? </b>

We kunnen het hebben over het standaard aanbod van providers zoals het instellen van keuzemenu’s of persoonlijke bandjes inspreken. Maar vooral de extra functionaliteiten kunnen mij ontzettend helpen in mijn dagelijkse bestaan als ondernemer. Bijvoorbeeld de praktische app ‘Qaller’. Ik heb 2 vestigingen waarvan er bij één laatst een storing was vanuit onze grote provider, waardoor wij volledig van de aardkloot waren uitgewist. Gelukkig kon ik snel een schuifje omzetten via de Qaller-app waardoor ik alle verloren gewaande berichten alsnog binnenkreeg op mijn mobiele telefoon. Zo kon ik alles alsnog keurig afhandelen en klanten te woord staan. Dus voor mij echt een pré want ik ben altijd bereikbaar, tenzij ik dat niet wil. Dan kan ik via de app klanten doorschakelen naar mijn beschikbare medewerkers.

<b>Kan je zeggen dat een goede telecomprovider jouw business naar een hoger niveau tilt en waarom?</b>

Ja, want ik ben gewoon meer bereikbaar voor meer klanten. Men loopt niet meer tegen een dichte deur aan. Wij kunnen meer capaciteit aan dus potentiële klanten hoeven niet verder te shoppen.

<b>Sluit het aanbod van Callvoip ook specifiek aan op jullie branche-gevoelige wensen?</b>

Ja misschien zou het in de toekomst bijvoorbeeld mogelijk kunnen zijn om koppelingen te maken tussen mijn/jullie online belcentrale en mijn eigen softwareleverancier. Deze is hier nu nog niet volledig in thuis, maar jullie zijn ook innovatief ingesteld en zitten er al klaar voor. Mocht dit straks gerealiseerd worden dan kunnen ik en mijn medewerkers wanneer we gebeld worden door een klant direct zijn/haar klantgegevens in beeld kunnen hebben. Dit zijn met het oog op steeds efficiënter kunnen werken mooie vooruitzichten, waar wij als klant veel profijt van hebben.

Het volledige interview is te beluisteren in de onderstaande podcast:

<iframe width="560" height="315" src="https://www.youtube.com/embed/86IzGZ0FKrQ" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>