---
title: 'Feature update november 2020: veel nieuws! '
description: 'Overzicht van alle functionaliteiten en updates die we met de nieuwste
  update van ons platform toevoegen. '
images:
- "/v1605020941/breaking-news_sf3f1g.png"
featured: false
hideinsearch: false
hideingoogle: false
hidesocialshare: false
image_uitgelicht: ''
hero:
  image: ''
  mobile: ''
  link: ''
  disable_image_on_mobile: false
author: ''
date: 
url: nieuws/novemberupdate
contactpersoon: []
categories: []
tags: []

---
Deze maand komt weer een uitgebreide update uit van onze dienst. Grootste nieuws is dat we [**Webcalls** ](https://www.callvoip.nl/telefonie/functionaliteiten/webcalls/)volledig uitrollen: vanaf 16 november kun je bellen en gebeld worden in je browser op elke PC of laptop. In een volgend bericht gaan we uitgebreid in op Webcalls. Maar er zijn meer veranderingen onderdeel van deze grote update, bijvoorbeeld ook voor de [Qaller app](https://www.callvoip.nl/telefonie/qaller/).. In dit overzicht zetten we alles op een rijtje.

### Belangrijkste aandachtspunten

* pagina na login verandert naar UC panel
* Webcalls beschikbaar
* Qaller app update
* VoIP CTI update noodzakelijk

Hieronder zullen we alle genoemde punten en overige updates nader toelichten.

### Nieuwe startpagina

Wanneer je inlogt op onze centrale kom je in het dashboard van jouw bedrijf met een samenvatting van jouw gehele omgeving. Na de update van 16 november zal je na inloggen terecht komen op jouw persoonlijke [UC panel](https://www.callvoip.nl/telefonie/ucpanel/)!

Ben jij beheerder van jouw organisatie? Dan kun je via het menu van de UC panel aan de linkerkant doorklikken naar de bekende beheeromgeving.

### Webcalls

Eindelijk beschikbaar voor iedereen volgende week. Houd je mailbox en onze kanalen in de gaten, want we gaan er uitgebreid over berichten. Zowel inkomende als uitgaand bellen in je browser. Geen installatie, kant en klaar. Ideaal voor [thuiswerken]()!

### Qaller update

Ook voor de steeds populairdere Qaller app is er een grote update. Zowel Android als iOS ontvangt een update. Deze is inmiddels al uitgerold.

* Aan de oppervlakte vind je zowel op Android als iOS nu op je hoofdscherm de mogelijkheid om te kiezen voor ‘browser’ als optie waar je gesprekken moeten rinkelen. Dit natuurlijk omdat Webcalls nu beschikbaar komt!
* Bij Android vind je een grotere wijziging: de gesprekken worden nu binnen de Qaller app afgehandeld. Voorheen leek een Qaller gesprek sterk op een ‘regulier’ gesprek via je mobiele nummers (via de zgn. native dialler). Hier is nu duidelijker onderscheid in. Bijkomend voordeel is dat de app er een stuk sneller van wordt!
* We voegden ook meldingen voor gemiste gesprekken toe op Android.
* Verder werden beide apps verbeterd met een aantal kleinere, onderhuidse verbeteringen en bugfixes.

### VoIP CTI update

Gebruik je onze [VoIP CTI koppeling](https://www.callvoip.nl/telefonie/integratiemetcrm/) tussen onze telefonie en jouw CRM? Dan is in verband met deze grote update ook een update van deze koppeling noodzakelijk. Neem contact met ons op en we begeleiden je hierbij!

### Overige updates:

Naast de genoemde paradepaardjes maken we van deze verbeteringsronde ook gebruik voor een aantal kleinere verbeteringen op het gebied van onze provisioning en veiligheid binnen de API:

* Heb je Panasonic toestellen in onze provisioning? Dan kun je een firmware update via onze centrale verwachten. Ben je weer helemaal bij! Het kan zijn dat de toestellen in kwestie enige tijd niet te gebruiken zijn tijdens deze update en een aantal keer opnieuw opstarten. Dit gaat automatisch. Vertonen jouw Panasonics vreemd gedrag? Bel ons en we kijken graag mee!
* Gebruik je onze API voor een op maat koppeling met onze telefonie? Dan vragen we je aandacht voor het feit dat we onze TLS versie gaan updaten naar 1.2. TLS is een versleuteling die we hanteren. De oudere versies (1.0 en 1.1) zullen niet meer werken in de nabije toekomst. Lees meer over [veilig telefoneren in de blog](https://www.callvoip.nl/blog-veiligheid/) die we erover schreven.

Concluderend komt er veel goeds aan in de komende productupdates. Vanzelfsprekend worden deze updates aan het systeem zo gepland en uitgevoerd dat jij als klant daar weinig of niets van merkt. Is er toch iets wat niet goed gaat? Bel ons en we lossen het op!